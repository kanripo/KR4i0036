# -*- mode: mandoku-view; -*-
#+TITLE: 詩人玉屑
#+DATE: 2015-08-25 00:45:29.992700
#+PROPERTY: ID KR4i0036
#+PROPERTY: BASEEDITION WYG    
#+PROPERTY: JUAN 卷四
<pb:KR4i0036_WYG_004-1a>¶
欽定四庫全書¶
　詩人玉屑巻四　　　　　宋　魏慶之　撰¶
　　風騷句法¶
　　　五言¶
　　　　萬象入壺(上接下/下連上)¶
野曠天低樹江清月近人　石梁髙㵼月樵路細侵雲¶
　　　　重輪倒影(上下接連/)¶
落日下平楚孤煙生洞庭　波光揺海月星影入城樓¶
<pb:KR4i0036_WYG_004-1b>¶
　　　　新月驚鼇(上接下/)¶
金波麗鳷鵲玉繩低建章　曉雲僧衲潤殘月客帆眀¶
　　　　衣衮乗龍(下連上/)¶
卷幔來風逺移床得月多　水㴠天影濶山㧞地形髙¶
　　　　真人御風(髙歩清虚/)¶
白露眀河影清風淡月華　露彩方泛灔月華始徘徊¶
　　　　常娥奔月(脫棄塵凡/)¶
看竹雲垂地尋僧雪滿舡　鑿池寒月入掃地白雲生¶
<pb:KR4i0036_WYG_004-2a>¶
　　　　公眀布卦(推究物情/)¶
馬倦時啣草人疲數望城　犬迎曽宿客鵶護落巢兒¶
　　　　東方占鵲(精窮物理/)¶
芹泥隨燕嘴花粉上蜂鬚　魚爛縁吞餌蛾燋為撲燈¶
　　　　陶壁飛梭(雷電交馳/)¶
江聲秋入寺雨氣夜侵樓　雪埋寒樹短雲壓夜城低¶
　　　　碧海求珠(採摭故實/)¶
舜耕餘草木禹鑿舊山川　卿月升金掌王春度玉墀¶
<pb:KR4i0036_WYG_004-2b>¶
　　　　華林擷芳(搜捕事迹/)¶
山藏伯禹穴城壓伍胥濤　鷗眠陶令醉鶴唳屈原醒¶
　　　　閒雲惹碧(人逐景/)¶
石縫銜枯草查根漬古苔　林迸穿籬筍藤飄落水花¶
　　　　遊絲拖翠(景逐人/)¶
石角鈎衣破藤枝刺眼新　歩壑風吹面看松露滴身¶
　　　　怪石籠雲(物對景/)¶
春波何恨緑白鳥自由飛　夕寒山翠重秋静雁行髙¶
<pb:KR4i0036_WYG_004-3a>¶
　　　　晚山銜日(景對物/)¶
寒禽栖古栁破月入微雲　曉来山鳥閙雨過杏花稀¶
　　　　風轉㫁蓬(寄迹/)¶
髙鳥黄雲暮寒蟬碧樹秋　十暑岷山葛三霜楚户砧¶
　　　　鱗處涸轍(窮命/)¶
萬事已黄髮殘生隨白鷗　不㸑井晨凍無衣床夜寒¶
　　　　龍吟虎嘯(飛動/)¶
野雲低度水簷雨細隨風　亂雲低薄暮急雪舞回風¶
<pb:KR4i0036_WYG_004-3b>¶
　　　　鶴盤鳯翥(變動/)¶
林花掃更落徑草踏還生　泉聲到池盡山色上樓多¶
　　　　枕石潄流(抱道/)¶
貌將松共瘦心與竹俱空　雨中耕白水雲外斸青山¶
　　　　拂塵破暗(修行/)¶
觸風香損印霑雨磬生衣　瓶殘秦地水錫入晋山雲¶
　　　　月浸梨梢(眀白/)¶
蘿月掛眀鏡松風鳴夜絃　小蓮娃欲語幽筍稚相擕¶
<pb:KR4i0036_WYG_004-4a>¶
　　　　泉飛雲竇(清爽/)¶
露館濤驚枕空庭月伴琴　雪殘僧掃石風動鶴歸松¶
　　　　獨鳥投林(幽居/)¶
門静眠山鹿堦閒立水禽　秋草閒三徑寒塘獨一家¶
　　　　孤鴻出塞(旅情/)¶
客愁連蟋蟀亭古帶蒹葭　鳥聲非故國春色是他山¶
　　　　曉粧呵鏡(晦眀/)¶
水暗蒹葭霧月眀楊栁風　緑水明秋日青山隔暮雲¶
<pb:KR4i0036_WYG_004-4b>¶
　　　　夜筵㓕燭¶
池光不受月野氣欲沉山　雪深迷郢路雲暗失陽臺¶
　　　　文豹隠霧(安時/)¶
尋泉上山逺看笋出林遟　紙窓眀覺曉布被暖知春¶
　　　　靈龜曵尾(守分/)¶
風落収松子天寒割蜜房　草閣平春水柴門掩夕陽¶
　　　　絶壁垂藤(攀仰/)¶
鳥道挂踈雨人家殘夕陽　逺水静林色微雲生夕陽¶
<pb:KR4i0036_WYG_004-5a>¶
　　　　佩印還鄉(喜恱/)¶
罷扇風生竹移床月過庭　乗舟泊山寺着履過漁家¶
　　　　江南芳信(春/)¶
栁色煙中逺鶯聲雨後新　風輕粉蝶喜花暖蜜蜂喧¶
　　　　河朔劇飲(夏/)¶
乳燕並頭語紅葵相對開　清風醒病骨快雨破煩心¶
　　　　宋玉生悲秋¶
晚花惟有菊寒葉已無蟬　氣爽衣裳健風踈砧杵鳴¶
<pb:KR4i0036_WYG_004-5b>¶
　　　　袁安髙卧(冬/)¶
凍缾粘住礎宿火熖爐灰　凍泉依細石晴雪落長松¶
　　　　啓眀戒旦(早/)¶
林殘數枝月髮冷一梳風　路眀殘月在山静宿雲収¶
　　　　長庚吿昏(晚/)¶
踈鐘吟落照歸路指平蕪　牛羊歸徑險鳥雀聚枝深¶
　　　　蜀錦舒空(晝/)¶
風暖鳥聲碎日髙花影重　窺魚光照鶴洗鉢影揺僧¶
<pb:KR4i0036_WYG_004-6a>¶
　　　　承露擎虛(夜/)¶
露竹偷燈影煙松䕶月眀　微雲淡河漢踈雨滴梧桐¶
　　　　珠樹敲風(風/)¶
慢隨雲葉動髙逐桂枝生　幽澗迷松韻閒窓動竹聲¶
　　　　寳髻簮花(花/)¶
紫蠟粘為帶紅酥㸃作蕤　落時猶自舞掃後更聞香¶
　　　　寒梅欺雪(雪/)¶
宿浦人迷徑歸林鳥失巢　客帆迷古渡蕃帳隠平沙¶
<pb:KR4i0036_WYG_004-6b>¶
　　　　澄江浸月(月/)¶
影開金鏡滿輪抱玉壺清　流處水花急吐時雲葉鮮¶
　　　　一氣飛灰¶
青門㺯煙栁紫閣舞雲松　白髮千莖雪丹心一寸灰¶
　　　　二劒凌空¶
池緑苔猶少林黄栁尚踈　㧞青松直上鋪碧水平流¶
　　　　三星共色¶
晚菓紅低樹秋苔緑遍牆　古壇青草合往事白雲空¶
<pb:KR4i0036_WYG_004-7a>¶
　　　　四瑞效靈¶
鴨頭新緑水鴈齒小紅橋　栁庭垂緑穗蓮浦落紅衣¶
　　　　五色捧筆¶
石苔縈棹緑山菓拂舟紅　浪花吹更白嵐色染還青¶
　　　　麟角表瑞¶
虎嘯夜林動鼉鳴秋澗寒　燕静銜泥處蜂喧抱蘂回¶
　　　　老蚌含珠¶
宫鶯嬌欲醉簷燕語還飛　隨風収野蜜尋麝採生香¶
<pb:KR4i0036_WYG_004-7b>¶
　　　　荆山鑄鼎¶
破海鯨波息登山豹霧開　柱穿蜂溜蜜棧缺燕添巢¶
　　　　商嶺採芝¶
小池兼鶴静古木帶蟬秋　將軍分虎竹戰士卧龍沙¶
　　　　連珠散彩¶
醉上山翁馬寒歌寗戚牛　寒草煙藏虎髙松月照鵬¶
　　　　衆星環極(繼體守文/)¶
北斗承三獻南風入五絃　冕旒當翠殿幢㦸滿彤庭¶
<pb:KR4i0036_WYG_004-8a>¶
　　　　彗氣横天(除舊布新/)¶
業定商周鼎功包天地爐　風塵三尺劒社稷一戎衣¶
　　　　芟除荆棘(禁暴/)¶
箭飛瓊羽合旗動火雲張　鼎魚猶假息穴蟻欲何逃¶
　　　　蕩滌烟塵(禦戎/)¶
落日黄雲動隂風白草翻　邊月隨弓影胡霜拂劒花¶
　　　　王民鼓腹(謳歌/)¶
湛露浮堯酒薫風起舜歌　漢典方寛律周官正採詩¶
<pb:KR4i0036_WYG_004-8b>¶
　　　　白鶴棲松(髙尚/)¶
石壁藤為路山窓雲作扉　水痕侵岸栁山翠借厨煙¶
　　　　𤣥蟬飲露(清㓗/)¶
白石磨樵斧青竿理釣絲　籬下黄花菊邱中白雪琴¶
　　　　鷦鷯巢林(隨分/)¶
酒熟憑花勸詩成倩鳥吟　無竹栽蘆看思山疊石為¶
　　　　精衛填海(辛苦/)¶
藻宻行舟澁灣多轉檝頻　棧懸斜閉石橋㫁却尋溪¶
<pb:KR4i0036_WYG_004-9a>¶
　　　　雷公拭劒(晶熒/)¶
木落寒郊逈煙開疊嶂眀　沙眀連浦月帆白滿舡霜¶
　　　　蓮女遺簪(棄置/)¶
寳劒依塵席隂符寄藥囊　雨拖金鏁甲苔卧緑沉槍¶
　　　　眀鑑張空(追感/)¶
古殿吳花草深宫晋綺羅　行人問宫殿耕者得珠璣¶
　　　　竹敲寒夢(悽愴/)¶
寳筝横塞雁怨笛落江梅　風葉亂辭木雪猿清呌山¶
<pb:KR4i0036_WYG_004-9b>¶
　　　　火浣重燒(始終/)¶
皂鵰寒始急天馬老能行　落日心猶壯秋風病欲蘇¶
　　　　隴水分流(向背/)¶
巢許山林志䕫龍廊廟珍　白日依山盡黄河入海流¶
　　　　揮毫染素(入畫/)¶
鷺巢横卧栁猿飲倒垂藤　千峰隨雨暗一逕入雲斜¶
　　　　炫紫奪朱(逼真/)¶
拂黛月生指理鬟雲滿梳　雙眸剪秋水十指剥春葱¶
<pb:KR4i0036_WYG_004-10a>¶
　　　　麋鹿相親(山林/)¶
亂籐遮石壁絶澗䕶雲林　籬落生孫竹門庭上女蘿¶
　　　　梟鸞同處(憎愛/)¶
惜花愁夜雨病酒怨春鶯　惜蜂収蜜少嫌蠧曝書頻¶
　　　　洞庭揺櫓(雙句有聲/)¶
霜猿啼曉夢巖鳥和秋吟　秋風吹渭水落葉滿長安¶
　　　　蟾輪輾空(雙句無聲/)¶
孤舟依岸静獨鳥向人閒　流年川暗度往事月空眀¶
<pb:KR4i0036_WYG_004-10b>¶
　　　　天仙揺珮(上句有聲/)¶
興䦨啼鳥喚坐久落花多　山虛風落石樓静月侵門¶
　　　　阿香挽車(下句有聲/)¶
音書秋鴈㫁機杼夜蛩催　澄潭冩度鳥空嶺應鳴猿¶
　　　　鶯囀喬林(先聞後見/)¶
海風吹不㫁江月照還空　林晩鳥争樹園春蝶護花¶
　　　　鴈陣驚寒(先見後聞/)¶
塔影挂青漢鐘聲和白雲　晴虹橋影出秋雁櫓聲来¶
<pb:KR4i0036_WYG_004-11a>¶
　　　　金鱗躍浪(雙句俱動/)¶
浴鳬含藻戱驚鷺帶魚飛　鏡好鸞空舞簾踈燕誤飛¶
　　　　秋水㴠虛(雙句俱静/)¶
竹裏柴扉掩庭前鳥雀行　蕭散煙霞晩凄清天地秋¶
　　　　香㫁金猊(先動後静/)¶
笙歌歸院落燈火下樓臺　衆鳥髙飛盡孤雲獨去閒¶
　　　　髙僧出定(先静後動/)¶
野花寒更發山月瞑還來　秋盡蟲聲急夜深山雨重¶
<pb:KR4i0036_WYG_004-11b>¶
　　　　竹影掃塵(動中有静/)¶
聽錫樵停斧窺禪鳥立槎　雲穿搗藥屋雪壓釣魚舡¶
　　　　潭底遊犀(静中有動/)¶
古木花猶發荒臺雨尚懸　庭閒花自落門閉水空流¶
　　　　飛鳥度池(動中有静静中有動/)¶
日出衆鳥散山瞑孤猿吟　風轉雲頭歛煙消水面開¶
　　　　齊學楚語(借聲/)¶
關河一棲旅楊栁十東風　巻簾黄葉下鎻印子規啼¶
<pb:KR4i0036_WYG_004-12a>¶
　　　　句欲得健¶
壯節初題柱生涯獨轉蓬　獨鶴歸何晩昏鴉已滿枝¶
　　　　字欲得清¶
月生初學扇雲細不成衣　粉牆猶竹色虛閣自松聲¶
　　　　意欲得圓¶
霄漢愁髙鳥泥沙困老龍　草枯鷹眼疾雪盡馬蹄輕¶
　　　　格欲得髙¶
花枝臨太液燕語入披香　無瑕勝玉美至㓗過氷清¶
<pb:KR4i0036_WYG_004-12b>¶
　　　　聲律為竅¶
别來頭併白相見眼終青　花濃春寺静竹細野池幽¶
　　　　物象為骨¶
雷霆驅號令星斗煥文章　露濃金掌重天近玉繩低¶
　　　　意格為髓¶
勲業頻看鏡行藏獨倚樓　感時花濺淚恨别鳥驚心¶
　　　諧㑹五音清便宛轉宫商迭奏金石相宣謂之¶
　　　聲律摹寫景象巧奪天真探索幽微妙與神㑹¶
<pb:KR4i0036_WYG_004-13a>¶
　　　謂之物象茍無意與格以主之才雖華藻辭雖¶
　　　雄贍皆無取也要在意圎格髙纎穠俱備句老¶
　　　而字不俗理深而意不雜才縱而氣不怒言簡¶
　　　而事不晦如此之作方入風騷¶
　　　七言¶
　　　　百川歸海(朝㑹/)¶
　　九天閶闔開宫殿萬國衣冠拜冕旒¶
　　香飄合殿春風轉花覆千官淑景移¶
<pb:KR4i0036_WYG_004-13b>¶
　　　　雙龍輔日(掖庭/)¶
　　清洛曉光鋪碧簟上陽霜葉剪紅綃¶
　　金鑪香動螭頭暗玉佩聲来雉尾髙¶
　　　　鴛鷺成行(侍從/)¶
　　鰲頭忽憶黄金闕鳯背還吹碧玉簫¶
　　毫端蕙露滋仙草琴上薫風入禁松¶
　　　　錦繡相鮮(富貴/)¶
　　簾箔垂珠光不夜林花剪綵景長新¶
<pb:KR4i0036_WYG_004-14a>¶
　　紅珠斗帳櫻桃熟金尾屏風孔雀開¶
　　　　鵬翼摩天(雄健/)¶
　　陳兵劒閣山將動飲馬珠江水不流¶
　　汴水波濤喧鼓角隋堤楊栁拂旌旗¶
　　　　鶚翥秋碧(遒勁/)¶
　　擘開華嶽連天色放出黄河到海聲¶
　　揷天螮蝀玉腰闊跨海鯨鯢金背髙¶
　　　　般輸運斤(精巧/)¶
<pb:KR4i0036_WYG_004-14b>¶
　　樽當霞綺輕初散棹拂荷珠碎却圎¶
　　林花着雨胭脂落水荇牽風翠帶長¶
　　　　逸少揮毫(物象/)¶
　　魚吹細浪揺歌扇燕蹴飛花落舞筵¶
　　樹頭蜂抱花鬚落池面魚吹栁絮行¶
　　　　洛神凌波(映帶/)¶
　　煙開翠扇清風曉水泛紅衣白露秋¶
　　靈胥引水清穿市神禹分山翠入簾¶
<pb:KR4i0036_WYG_004-15a>¶
　　　　文君織錦(富艶/)¶
　　觸散栁絲廻玉勒約開蓮葉上蘭舟¶
　　絲飄弱栁平橋晚雪㸃寒梅小院春¶
　　　　文虹垂天(精彩/)¶
　　細水浮花歸别澗㫁雲含雨入孤村¶
　　江月轉空為白晝嶺雲分瞑與黄昏¶
　　　　紫電掃巖(炫轉/)¶
　　春入水光成嫰碧日勻花色變鮮紅¶
<pb:KR4i0036_WYG_004-15b>¶
　　殘日花間浮暖艶㫁雲樓外卷輕隂¶
　　　　玉壺含氷(洞徹/)¶
　　千里好山雲乍歛一樓眀月雨初晴¶
　　野色更無山隔㫁天光直與水相通¶
　　　　古鏡重磨(晦眀/)¶
　　饑鳯羽毛寒不鎩卧龍頭角老方髙¶
　　驥雖老去壯心在鶴縱病來仙骨清¶
　　　　遼鶴思歸(感懷/)¶
<pb:KR4i0036_WYG_004-16a>¶
　　殊方日落𤣥猿哭舊國霜前白雁來¶
　　踈燈自照孤帆宿新月猶懸雙杵鳴¶
　　　　晴鷗㸃岸(閒静/)¶
　　掛冠傲吏垂綸坐絶粒髙僧擁衲眠¶
　　老鶴巢邊松最古毒龍濳處水偏清¶
　　　　珷玞象玉(比並/)¶
　　草螢有耀終非火荷露雖圓豈是珠¶
　　滿砌荆花鋪紫毯隔牆榆莢撒青錢¶
<pb:KR4i0036_WYG_004-16b>¶
　　　　玉葉飄空(變態/)¶
　　黄蜂衙退海潮上白蟻戰酣山雨來¶
　　鶯驚鳯輦穿花去魚畏龍顔上釣遲¶
　　　　篆香裊碧(着莫/)¶
　　流水帶花穿巷陌夕陽和樹入簾櫳¶
　　拂石坐来衫䄂冷踏花歸去馬蹄香¶
　　　　芳洲拾翠(引用/)¶
　　盃酒英雄君與操文章微婉我知邱¶
<pb:KR4i0036_WYG_004-17a>¶
　　詩成白也知無敵花落虞兮可奈何¶
　　　　行雲度月(隠見/)¶
　　嘉樹倚樓青𤨏暗晩雲藏雨碧山寒¶
　　風吹藥蔓迷樵徑水暗蘆花失釣舡¶
　　　　貧女理粧(隨分/)¶
　　好鳥迎春歌後院飛花送酒舞前簷¶
　　飛來白鷺即佳客相對好花如美人¶
　　　　晚霞成綺(相似/)¶
<pb:KR4i0036_WYG_004-17b>¶
　　蜃散雲収破樓閣虹殘水照㫁橋梁¶
　　魚下碧潭當鏡躍鳥還青嶂拂屏飛¶
　　　　晴雲駐彩(容色/)¶
　　睡融春日揉金縷狂發秋霞顫翠翹¶
　　皓齒乍分寒玉細黛眉輕蹙逺山微¶
　　　　唾成珠玉(辤藻/)¶
　　翰林風月三千首吏部文章二百年¶
　　詩篇落處風雲動筆力停時造化閑¶
<pb:KR4i0036_WYG_004-18a>¶
　　　　妙入丹青(模寫/)¶
　　水隔澹煙踈栁寺路經微雨落花村¶
　　雲藏島外啼猿樹竹鎻橋邊賣酒家¶
　　　　穏歩康莊(平易/)¶
　　睫在眼前長不見道非身外更何求¶
　　無可奈何花落去似曽相識燕歸来¶
　　　　長嘯雲煙(髙致/)¶
　　青山有雪諳松性碧落無雲稱鶴心¶
<pb:KR4i0036_WYG_004-18b>¶
　　共閒作伴無如鶴與老相隨秖有琴¶
　　　　霞襯赤城(神仙/)¶
　　來時一見蟠桃熟别後三驚碧海乾¶
　　六甲風雷藏寳籙一壺天地雜靈砂¶
　　　　雲集金田(禪律/)¶
　　秋水静於僧眼碧晩山濃似佛頭青¶
　　瓶添澗水盛將月衲挂松枝惹得雲¶
　　　　藕折輕絲(飄蕩/)¶
<pb:KR4i0036_WYG_004-19a>¶
　　閒聽鶯語移時立思逐楊花觸處飛¶
　　紅粉尚留香羃羃碧雲初㫁信沉沉¶
　　　　梅損瓠犀(情味/)¶
　　花邊馬嚼金銜去樓上人垂玉筯看¶
　　窓殘花月人何處簾捲春風燕復来¶
　　　　女夷鼓歌(春景/)¶
　　栁絲嬝嬝風繰出草縷茸茸雨剪齊¶
　　梅無驛使飄零盡草怨王孫取次生¶
<pb:KR4i0036_WYG_004-19b>¶
　　　　祝融御轡(夏景/)¶
　　園林換葉梅初熟池館無人燕學飛¶
　　緑香熨齒氷盤菓清冷侵肌水殿風¶
　　　　蓐収執矩(秋景/)¶
　　林間煖酒燒紅葉石上題詩掃緑苔¶
　　風荷老葉蕭踈緑水蓼殘花寂寞紅¶
　　　　元冥乗坎(冬景/)¶
　　雨被北風吹作雪水愁東海亦成氷¶
<pb:KR4i0036_WYG_004-20a>¶
　　氷堅九曲河聲㫁雪擁千峯嶽色低¶
　　　　碧落吹蕭(上句有聲/)¶
　　風引漏聲來枕上月移花影到窓前¶
　　睡輕可忍風敲竹飲散那堪月在花¶
　　　　清江鼓瑟(下句有聲/)¶
　　蒼苔路熟僧歸寺紅葉聲乾鹿在林¶
　　一溪晩緑浮鸂䳵萬樹春紅呌杜鵑¶
　　　　散耀垂文(雙句可觀/)¶
<pb:KR4i0036_WYG_004-20b>¶
　　千竿碧立依林竹一㸃黄飛透樹鶯¶
　　粉蝶圍飛花轉影彩鴛雙泳水生文¶
　　　　鏗金戞玉(雙句有聞/)¶
　　羌管一聲何處曲流鶯百囀最髙枝¶
　　深秋簾幕千家雨落日樓臺一笛風¶
　　　　歸雲入洞(先動後靜/)¶
　　野蒿自發空臨水江燕初歸不見人¶
　　緑竹挂衣凉處歇清風展簞困時眠¶
<pb:KR4i0036_WYG_004-21a>¶
　　　　蟄蟲應雷(先靜後動/)¶
　　放魚池涸蛙爭聚栖燕梁空雀自喧¶
　　簾箔可垂嫌隔燕釣竿慵把恐驚魚¶
　　　　緑樹吟鶯(景對物/)¶
　　巢燕養雛渾去盡江花結子已無多¶
　　樂意相關禽對語生香不㫁樹交花¶
　　　　彩禽入鑑(物對景/)¶
　　映堦碧草自春色隔葉黄鸝空好音¶
<pb:KR4i0036_WYG_004-21b>¶
　　寺隔江聲秋月上樓依野色夕禽邊¶
　　　　龍吟雲起(比附對/)¶
　　夜棲少共鷄爭樹曉浴先饒鳯占池(鶴/)¶
　　若非琥珀休為枕不是琉璃莫作屏(簞/)¶
　　　　虎嘯風生(比類對/)¶
　　初分隆凖山河秀乍㸃重瞳日月眀(畫/)¶
　　翼薄乍舒宫女鬢蛻輕全解羽人尸(蟬/)¶
　　　　蘭艾同畦(愛憎對/)¶
<pb:KR4i0036_WYG_004-22a>¶
　　蛇蝎性靈生便毒蕙蘭根異死猶香¶
　　風却有情偏動竹雨渾無頼不饒花¶
　　　　鳥獸先知(巢穴對/)¶
　　湘潭雲盡暮山出巴蜀雪消春水來¶
　　雷霆入地建溪險星斗逼人梨嶺髙¶
　　　　葛籐相連(疊韻對/)¶
　　解凍池塘風淅瀝迎秋郊野月嬋娟¶
　　鸂䳵刷毛花蕩漾鷺鷥拳足雪離披¶
<pb:KR4i0036_WYG_004-22b>¶
　　　　鄧艾稱名(疊語對/)¶
　　雲頭灔灔開金餅水靣沉沉卧彩虹¶
　　青春背我堂堂去白髮欺人故故生¶
　¶
　¶
　¶
　¶
　詩人玉屑卷四¶
